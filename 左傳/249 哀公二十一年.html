<h5>左傳</h5>　　　<span class="style11">哀公二十一年</span>
      <hr>
 
  <p>【傳】</p>
  <p>二十一年夏五月，越人始來。</p>
  <p>秋八月，公及齊侯、邾子盟于顧，齊人責稽首，因歌之曰：「魯人之皋，數年不覺，使我高蹈。唯其儒書，以為二國憂。」是行也，公先至于陽榖。齊閭丘息曰：「君辱舉玉趾，以在寡君之軍，群臣將傳遽以告寡君。比其復也，君無乃勤？為僕人之未次，請除館於舟道。」辭曰：「敢勤僕人？」<br>
  </p>
  <hr>
  