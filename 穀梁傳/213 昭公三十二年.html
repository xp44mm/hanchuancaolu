
<h5>穀梁傳</h5>　　　<span class="style11">昭公三十二年</span>
    <hr>
  <p>一、三十有二年，春，王正月，公在乾侯。
  </p><p>二、取闞。</p>
  <p>三、夏，吳伐越。</p>
  <p>四、秋，七月。</p>
  <p>五、冬，仲孫何忌會晉韓不信、齊高張、宋仲幾、衞大叔申、鄭國參、曹人、莒人、邾人、薛人、杞人、小邾人城成周。</p>
  <p>天子微，諸侯不享覲。天子之在者，惟祭與號。故諸侯之大夫相帥以城之，此變之正也。</p>
  <p>六、十有二月，己未，公薨於乾侯。</p>
  <hr>
  