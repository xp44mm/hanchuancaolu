<h5>穀梁傳</h5>　　　<span class="style11">僖公二十七年</span>
<hr>
<p>一、二十有七年，春，杞子來朝。
  </p>
<p>二、夏，六月，庚寅，齊侯昭卒。</p>
<p>三、秋，八月，乙未，葬齊孝公。</p>
<p>四、乙巳，公子遂帥師入杞。</p>
<p>五、冬，楚人、陳侯、蔡侯、鄭伯、許男圍宋。</p>
<p>楚人者，楚子也。其曰人何也？人楚子，所以人諸侯也。其人諸侯何也？不正其信夷狄而伐中國也。</p>
<p>六、十有二月，甲戌，公會諸侯，盟於宋。</p>
<p></p>
<hr>  
