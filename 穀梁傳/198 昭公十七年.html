<h5>穀梁傳</h5>　　　<span class="style11">昭公十七年</span>
<hr>
<p>一、十有七年，春，小邾子來朝。</p>
<p>二、夏，六月，甲戌，朔，日有食之。</p>
<p>三、秋，郯子來朝。</p>
<p>四、八月，晉荀吳帥師滅陸渾戎。</p>
<p>五、冬，有星孛於大辰。</p>
<p>一有一亡曰有。於大辰者，濫於大辰也。</p>
<p>六、楚人及吳戰於長岸。</p>
<p>兩夷狄曰敗，中國與夷狄亦曰敗。楚人及吳戰於長岸，進楚子，故曰戰。</p>
<hr>  
