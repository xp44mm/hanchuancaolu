<h5>穀梁傳</h5>　　　<span class="style11">襄公十二年</span>
<hr>
<p>一、十有二年，春，王三月，莒人伐我東鄙，圍邰。
  </p>
<p>伐國不言圍邑，舉重也。取邑不書，圍，安足書也？</p>
<p>二、季孫宿帥師救邰，遂入鄆。</p>
<p>遂，繼事也。受命而救邰，不受命而入鄆，惡季孫宿也。</p>
<p>三、夏，晉侯使士魴來聘。</p>
<p>四、秋，九月，吳子乘卒。</p>
<p>五、冬，楚公子貞帥師侵宋。</p>
<p>六、公如晉。</p>
<hr>  
