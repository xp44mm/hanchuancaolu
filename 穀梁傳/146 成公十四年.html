<h5>穀梁傳</h5>　　　<span class="style11">成公十四年</span>
<hr>
<p>一、十有四年，春，王正月，莒子朱卒。
  </p>
<p>二、夏，衞孫林父自晉歸於衞。</p>
<p>三、秋，叔孫僑如如齊逆女。</p>
<p>四、鄭公子喜帥師伐齊。</p>
<p>五、九月，僑如以夫人婦姜氏至自齊。</p>
<p>大夫不以夫人，以夫人非正也，刺不親迎也。僑如之挈，由上致之也。</p>
<p>六、冬，十月，庚寅，衞侯臧卒。</p>
<p>七、秦伯卒。</p>
<hr>  
