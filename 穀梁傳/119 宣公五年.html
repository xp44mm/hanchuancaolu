<h5>穀梁傳</h5>　　　<span class="style11">宣公五年</span>
<hr>
<p>一、五年，春，公如齊。
  </p>
<p>二、夏，公至自齊。</p>
<p>三、秋，九月，齊高固來迎子叔姬。</p>
<p>諸侯之嫁子於大夫，主大夫以與之。來者，接內也。不正其接內，故不與夫婦之稱也。</p>
<p>四、叔孫得臣卒。</p>
<p>五、冬，齊高固及子叔姬來。</p>
<p>及者，及吾子叔姬也。為使來者，不使得歸之意也。</p>
<p>六、楚人伐鄭。</p>
<hr>  
