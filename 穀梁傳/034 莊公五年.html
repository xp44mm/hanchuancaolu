<h5>穀梁傳</h5>　　　<span class="style11">莊公五年</span>
<hr>
<p>一、五年，春，王正月。
  </p>
<p>二、夏，夫人姜氏如齊師。</p>
<p>師而曰如，眾也。婦人既嫁不踰竟，踰竟，非禮也。</p>
<p>三、秋，郳黎來來朝。</p>
<p>郳，國也。黎來，微國之君，未爵命者也。</p>
<p>四、冬，公會齊人、宋人、陳人、蔡人伐衞。</p>
<p>是齊侯宋公也，其曰人何也？人諸侯，所以人公也。其人公何也？逆天王之命也。</p>
<hr>  
