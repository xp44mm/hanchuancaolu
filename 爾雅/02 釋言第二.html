
<h5>爾雅</h5>　　　<span class="style11">釋言第二</span>
    <hr>
  <p>殷、齊，中也。</p><p>斯、誃，離也。</p><p>謖、興，起也。</p><p>還、復，返也。</p><p>宣、徇，徧也。</p><p>馹、遽，傳也。</p><p>蒙、荒，奄也。</p><p>告、謁，請也。</p><p>肅、噰，聲也。</p><p>格、懷，來也。</p><p>畛、厎，致也。</p><p>恀、怙，恃也。</p><p>律、遹，述也。</p><p>俞、畣，然也。</p><p>豫、臚，敘也。</p><p>庶幾，尚也。</p><p>觀、指，示也。</p><p>若、惠，順也。</p><p>敖、幠，傲也。</p><p>幼、鞠，稚也。</p><p>逸、諐，過也。</p><p>疑、休，戾也。</p><p>疾、齊，壯也。</p><p>悈、褊，急也。</p><p>貿、賈，市也。</p><p>厞、陋，隱也。</p><p>遏、遾，逮也。</p><p>征、邁，行也。</p><p>圮、敗，覆也。</p><p>荐，原，再也。</p><p>撫、敉，撫也。</p><p>臞、脙，瘠也。</p><p>桄、熲，充也。</p><p>屢、暱，亟也。</p><p>靡、罔，無也。</p><p>爽，差也。</p><p>爽，忒也。</p><p>佴，貳也。</p><p>劑、翦，齊也。</p><p>饙、餾，稔也。</p><p>媵、將，送也。</p><p>作、造，爲也。</p><p>餥、餱，食也。</p><p>鞫、究，窮也。</p><p>滷、矜、鹹，苦也。</p><p>干、流，求也。</p><p>流，覃也。</p><p>覃，延也。</p><p>佻，偷也。</p><p>潛，深也。</p><p>潛、深，測也。</p><p>穀、鞠，生也。</p><p>啜，茹也。</p><p>茹、虞，度也。</p><p>試、式，用也。</p><p>誥、誓，謹也。</p><p>競、逐，彊也。</p><p>禦、圉，禁也。</p><p>窒、薶，塞也。</p><p>黼、黻，彰也。</p><p>膺、身，親也。</p><p>愷悌，發也。</p><p>髦士，官也。</p><p>畯，農夫也。</p><p>蓋、割，裂也。</p><p>邕、支，載也。</p><p>諈、諉，累也。</p><p>漠、察，清也。</p><p>庇、庥，廕也。</p><p>穀、履，禄也。</p><p>履，禮也。</p><p>隱，占也。</p><p>逆，迎也。</p><p>憯，曾也。</p><p>增，益也。</p><p>窶，貧也。</p><p>薆，隱也。</p><p>僾，唈也。</p><p>基，經也。</p><p>基，設也。</p><p>祺，祥也。</p><p>祺，吉也。</p><p>兆，域也。</p><p>肈，敏也。</p><p>挾，藏也。</p><p>浹，徹也。</p><p>替，廢也。</p><p>替，滅也。</p><p>速，徵也。</p><p>徵，召也。</p><p>琛，寶也。</p><p>探，試也。</p><p>髦，選也。</p><p>髦，俊也。</p><p>俾，職也。</p><p>紕，飾也。</p><p>淩，慄也。</p><p>慄，慼也。</p><p>蠲，明也。</p><p>茅，明也。</p><p>明，朗也。</p><p>猷，圖也。</p><p>猷，若也。</p><p>偁，舉也。</p><p>偁，好也。</p><p>坎、律，銓也。</p><p>矢，誓也。</p><p>舫，舟也。</p><p>泳，游也。</p><p>迨，及也。</p><p>冥，幼也。</p><p>降，下也。</p><p>傭，均也。</p><p>強，暴也。</p><p>宨，肆也。</p><p>肆，力也。</p><p>俅，戴也。</p><p>瘞，幽也。</p><p>氂，罽也。</p><p>烘，燎也。</p><p>煁，烓也。</p><p>陪，朝也。</p><p>康，苛也。</p><p>樊，藩也。</p><p>賦，量也。</p><p>粻，糧也。</p><p>庶，侈也。</p><p>庶，幸也。</p><p>筑，拾也。</p><p>奘，駔也。</p><p>集，會也。</p><p>舫，泭也。</p><p>洵，均也。</p><p>洵，龕也。</p><p>逮，遝也。</p><p>是，則也。</p><p>畫，形也。</p><p>賑，富也。</p><p>局，分也。</p><p>懠，怒也。</p><p>僁，聲也。</p><p>葵，揆也。</p><p>揆，度也。</p><p>逮，及也。</p><p>惄，飢也。</p><p>眕，重也。</p><p>獵，虐也。</p><p>土，田也。</p><p>戍，遏也。</p><p>師，人也。</p><p>硈，鞏也。</p><p>棄，忘也。</p><p>囂，閑也。</p><p>謀，心也。</p><p>獻，聖也。</p><p>里，邑也。</p><p>襄，除也。</p><p>振，古也。</p><p>懟，怨也。</p><p>縭，介也。</p><p>號，謼也。</p><p>凶，咎也。</p><p>苞，稹也。</p><p>逜，寤也。</p><p>顁，題也。</p><p>猷、肻，可也。</p><p>務，侮也。</p><p>貽，遺也。</p><p>貿，買也。</p><p>賄，財也。</p><p>甲，狎也。</p><p>菼，騅也。</p><p>菼，薍也。</p><p>粲，餐也。</p><p>渝，變也。</p><p>冝，肴也。</p><p>夷，恱也。</p><p>顛，頂也。</p><p>耋，老也。</p><p>輶，輕也。</p><p>俴，淺也。</p><p>綯，絞也。</p><p>訛，化也。</p><p>跋，躐也。</p><p>疐，跲也。</p><p>烝，塵也。</p><p>戎，相也。</p><p>飫，私也。</p><p>孺，屬也。</p><p>幕，暮也。</p><p>煽，熾也。</p><p>熾，盛也。</p><p>柢，本也。</p><p>窕，閒也。</p><p>淪，率也。</p><p>罹，毒也。</p><p>檢，同也。</p><p>郵，過也。</p><p>遜，遯也。</p><p>斃，踣也。</p><p>僨，僵也。</p><p>畛，殄也。</p><p>曷，盍也。</p><p>虹，潰也。</p><p>隌，闇也。</p><p>䵑，膠也。</p><p>孔，甚也。</p><p>厥，其也。</p><p>戛，禮也。</p><p>闍，臺也。</p><p>囚，拘也。</p><p>攸，所也。</p><p>展，適也。</p><p>鬱，氣也。</p><p>宅，居也。</p><p>休，慶也。</p><p>祈，呌也。</p><p>濬、幽，深也。</p><p>哲，智也。</p><p>弄，玩也。</p><p>尹，正也。</p><p>皇、匡，正也。</p><p>服，整也。</p><p>聘，問也。</p><p>愧，慙也。</p><p>殛，誅也。</p><p>克，能也。</p><p>翌，明也。</p><p>訩，訟也。</p><p>晦，冥也。</p><p>奔，走也。</p><p>逡，退也。</p><p>疐，仆也。</p><p>亞，次也。</p><p>諗，念也。</p><p>屆，極也。</p><p>弇，同也。</p><p>弇，蓋也。</p><p>恫，痛也。</p><p>握，具也。</p><p>振，訊也。</p><p>鬩，恨也。</p><p>越，揚也。</p><p>對，遂也。</p><p>燬，火也。</p><p>懈，怠也。</p><p>宣，緩也。</p><p>遇，偶也。</p><p>曩，曏也。</p><p>偟，暇也。</p><p>宵，夜也。</p><p>懊，忨也。</p><p>愒，貪也。</p><p>榰，柱也。</p><p>裁，節也。</p><p>竝，併也。</p><p>卒，既也。</p><p>慒，慮也。</p><p>將，資也。</p><p>黹，紩也。</p><p>遞，迭也。</p><p>矧，況也。</p><p>廩，廯也。</p><p>逭，逃也。</p><p>訊，言也。</p><p>間，俔也。</p><p>沄，沆也。</p><p>干，扞也。</p><p>趾，足也。</p><p>䠊，刖也。</p><p>襄，駕也。</p><p>忝，辱也。</p><p>燠，煖也。</p><p>塊，堛也。</p><p>將，齊也。</p><p>餬，饘也。</p><p>啓，跪也。</p><p>矏，密也。</p><p>開，闢也。</p><p>袍，襺也。</p><p>障，畛也。</p><p>靦，姡也。</p><p>鬻，糜也。</p><p>舒，緩也。</p><p>翢，纛也。</p><p>纛，翳也。</p><p>隍，壑也。</p><p>芼，搴也。</p><p>典，經也。</p><p>威，則也。</p><p>苛，妎也。</p><p>芾，小也。</p><p>迷，惑也。</p><p>狃，復也。</p><p>逼，迫也。</p><p>般，還也。</p><p>班，賦也。</p><p>濟，渡也。</p><p>濟，成也。</p><p>濟，益也。</p><p>緡，綸也。</p><p>辟，厯也。</p><p>漦，盝也。</p><p>寬，綽也。</p><p>衮，黻也。</p><p>華，皇也。</p><p>昆，後也。</p><p>彌，終也。
  </p><hr>
  