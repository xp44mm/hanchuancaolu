<html>
<head>
<title>梦远书城--&gt;呻吟语</title>
<meta content="text/html; charset=gb2312" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head><div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body oncontextmenu=window.event.returnValue=false  onselectstart=event.returnValue=false  ondragstart=window.event.returnValue=false bgcolor="#C0C0C0" text="#000000">
<div align="center">
	<table border="0" width="80%">
		<tr>
			<td><table width="100%" border="0">
  <tr>
    <td width="40%" align=left><font color="#000066"><a href="http://www.my285.com">梦远书城</a>>><a href="index.htm">
      呻吟语 </a>>> </font></td>
     <td width="60%" align=right><a href=14.htm>上一篇</a> &nbsp;&nbsp;&nbsp;&nbsp; <a href=16.htm>下一篇</a> &nbsp;&nbsp;&nbsp;&nbsp;</td>
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b></b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>物理</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　鸱鸦，其本声也如鹊鸠然，第其声可憎，闻者以为不祥，每弹杀之。夫物之飞鸣，何尝择地哉？集屋鸣屋，集树鸣树。<br>　　彼鸣屋者，主人疑之矣，不知其鸣于野树，主何人不祥也？至于犬人行、鼠人言、豕人立，真大异事，然不祥在物，无与于人。即使于人为凶，然亦不过感戾气而呈兆，在物亦莫知所以然耳。盖鬼神爱人，每示人以趋避之几，人能恐惧修省，则可转祸为福。如景公之退孛星，高宗之枯桑谷，妖不胜德，理气必然。然则妖异之呈兆，即蓍龟之告繇，是吾师也，何深恶而痛去之哉？<br>　　春夏秋冬不是四个天，东西南北不是四个地，温凉寒热不是四个气，喜怒哀乐不是四个面。<br>　　临池者不必仰观，而日月星辰可知也；闭户者不必游览，而阴睛寒暑可知也。<br>　　有国家者要知真正祥瑞，真正祥瑞者，致祥瑞之根本也。<br>　　民安物阜，四海清宁，和气熏蒸，而样瑞生焉，此至治之符也。<br>　　至治已成，而应征乃见者也，即无祥瑞，何害其为至治哉？若世乱而祥瑞生焉，则祥瑞乃灾异耳。是故灾祥无定名，治乱有定象。庭生桑谷未必为妖，殿生玉芝未必为瑞。是故圣君不惧灾异，不喜祥瑞，尽吾自修之道而已。不然，岂后世祥瑞之主出二帝三王上哉？<br>　　先得天气而生者，本上而末下人是已。先得地气而生者，本下而末上草木是已。得气中之质者；飞。得质中之气者，走。<br>　　得浑沦磅R之气质者，为山河，为巨体之物。得游散纤细之气质者，为蠛蠓蚊蚁蠢动之虫，为苔藓萍蓬qD之草。<br>　　入钉惟恐其不坚，拔钉推恐其不出。下锁惟恐其不严，开锁惟恐其不易。<br>　　以恒常度气数，以知识定窈冥，皆造化之所笑者也。造化亦定不得，造化尚听命于自然，而况为造化所造化者乎？堪舆星卜诸书，皆屡中者也。<br>　　古今载藉，莫滥于今日。括之有九：有全书，有要书，有赘书，有经世之书，有益人之书，有无用之书，有病道之书，有杂道之书，有败俗之书。《十三经注疏》，《二十一史》，此谓全书。<br>　　或撮其要领，或类其隽腴，如《四书》、《六经集注》、《通签》之类，此谓要书。当时务，中机宜，用之而物阜民安，功成事济，此谓经世之书。言虽近理；而掇拾陈言，不足以羽翼经史，是谓赘书。医技农卜，养生防患，劝善惩恶，是谓益人之书。无关于天下国家，无益于身心性命，语不根心，言皆应世，而妨当世之务，是谓无用之书。又不如赘佛老庄列，是谓病道之书。迂儒腐说，贤智偏言，是谓杂道之书，淫邪幻诞，机械夸张，是谓败俗之书。有世道之责者，不毅然沙汰而芟锄之，其为世教人心之害也不小。<br>　　火不自知其热，水不自知其寒，鹏不自知其大，蚁不自知其小，相忘于所生也。<br>　　声无形色，寄之于器；火无体质，寄之于薪；色无着落，寄之草木。故五行惟火无体，而用不穷。<br>　　大风无声，湍水无浪，烈火无焰，万物无影。<br>　　万物得气之先<br>　　无功而食，雀鼠是已；肆害而食，虎狼是已。士大夫可图诸座右。<br>　　熏香莸臭，莸固不可有，熏也是多了的，不如无臭。无臭者，臭之母也。<br>　　圣人因蛛而知网罟，蛛非学圣人而布丝也；因蝇而悟作绳，蝇非学圣人而交足也。物者，天能；圣人者，人能。<br>　　执火不焦指，轮圆不及下者，速也。<br>　　柳炭松弱无力，见火即尽。榆炭稍强，火稍烈。桑炭强，山栗炭更强。皆逼人而耐久。木死成灰，其性自在。<br>　　莫向落花长太息，世间何物无终尽。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066"><a href="http://www.my285.com">梦远书城</a>>><a href="index.htm">
      呻吟语 </a>>> </font></td>
     <td width="60%" align=right><a href=14.htm>上一篇</a> &nbsp;&nbsp;&nbsp;&nbsp; <a href=16.htm>下一篇</a> &nbsp;&nbsp;&nbsp;&nbsp;</td>
  </tr>
</table>