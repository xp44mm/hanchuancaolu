第一百回：武王封列国诸侯
诗曰：
周室开基立帝图，分茅列土报功殊。
制田世禄惟三等，品爵官人树五途。
铁券金书藏石室，高牙大纛拥铜符。
从今藩镇如星布，倡化宣猷万姓苏。
话说子牙传令，命斩飞廉、恶来，只见左右旗门官将二人推至辕门外，斩首号令，回报子牙。子牙斩了两个佞臣，复进封神台，拍案大呼曰：“清福神柏鉴何在？快引飞廉、恶来魂魄至坛前受封！”不一时，只见清福神用幡引飞廉、恶来至坛下，跪听宣读敕命。但见二魂俯伏坛下，凄切不胜。子牙曰：“今奉太上元始敕命：尔飞廉、恶来，生前甘心奸佞，簧惑主聪，败国亡君，偷生苟免；只知盗宝以荣身，孰意法网无疏漏。既正明刑，当有幽录。此皆尔自受之愆，亦是运逢之劫。特敕封尔为冰消瓦解之神。虽为恶煞，尔宜克修厥职，毋得再肆凶锋。汝其钦此！”飞廉、恶来听罢封号，叩首谢恩，出坛去了。子牙封罢神下台，率领百官回西岐。有诗为证：
天理循环若转车，有成有败更无差。
往来消长应堪笑，反复兴衰若可嗟。
夏桀南巢风里烛，商辛焚死浪中花。
古今吊伐皆如此，惟有忠魂傍日斜。
话说子牙回岐州，进了都城，入相府安息。众官俱回私宅。一夕晚景已过。次日早朝，武王登殿，真是有道天子，朝仪自是不同。所谓香雾横空，瑞烟缥缈，旭日围黄，庆云舒彩。只听得玉珮叮当，众官袍袖舞清风，蛇龙弄影，四围御帐迎晓日，静鞭三响整朝班，文武嵩呼称“万岁”。怎见得早朝美景，后唐人有诗，单道早朝好处：
绛帻鸡人报晓筹，尚衣方进翠云裘。
九天阊阖开宫殿，万国衣冠拜冕旒。
日色才临仙掌动，香烟欲傍衮龙浮。
朝罢须裁五色诏，珮声归到凤池头。
话说武王升殿，只见当驾官传旨：“有事出班启奏，无事卷帘朝散。”言还未毕，班部中有姜子牙出班上殿，俯伏称“臣”。武王曰：“相父有何奏章见朕？”子牙奏曰：“老臣昨日奉师命将忠臣良将与不道之仙、奸佞之辈，俱依劫运，遵玉敕一一封定神位，皆各分执掌，受享禋祀，护国祐民，掌风调雨顺之权，职福善祸淫之柄。自今以往，永保澄清，无复劳陛下宸虑。但天下诸侯与随行征战功臣、名山洞府门人，曾亲冒矢石，俱有血战之功。今天下底定，宜分茅列土，封之以爵禄，使子孙世食其土，以昭崇德报功之义。其亲王子孙，亦当封树藩屏，以壮王室。昔上古三皇、五帝之后，亦宜分封土地，以报其立极之功。此皆陛下首先之务，当亟行之，不可一刻缓者。”武王曰：“朕有此心久矣。只因相父封神未竣，故少俟之耳。今相父既回，一听相父行之。”武王方才言罢，只见李靖、杨戬等出班奏曰：“臣等原系山谷野人，奉师法旨下山，克襄劫运，戡定祸乱。今已太平，臣等理宜归山，以覆师命。凡红尘富贵、功名、爵禄，亦非臣等所甘心者也。今日特陛辞皇上。望陛下敕臣等归山，真莫大之洪恩也。”武王曰：“朕蒙卿等旋乾转坤之力，浴日补天之才，戡祸乱于永清，辟宇宙而再朗，其有功于社稷生民，真无涯际；虽家禋户祀，尚不足以报其劳，岂骤舍朕而归山也？朕何忍焉！”李靖等曰：“陛下仁恩厚德，臣等沐之久矣。但臣等恬淡性成，山野素志，况师命难以抗违，天心岂敢故逆。乞陛下怜而敕之，臣等不胜幸甚！”武王见李靖等坚执要去，不肯少留，不胜伤感，乃曰：“昔日从朕，始事征伐之时，其忠臣义士，云屯雨集；不意中道有死于王事、殁于征战者，不知凡几，今仅存者甚是残落，朕已不胜今昔之感。今卿等方际太平，当与朕共享康宁之福；卿等又坚请归山，朕欲强留，恐违素志，今勉从卿请，心甚戚然。俟明日，朕率百官亲至南郊饯别，少尽数年从事之情。”李靖等谢恩平身，众官无不凄恻。子牙听得七人告辞归山，也不胜惨戚。俱各朝散。一宿晚景不题。次日，光禄寺典膳官预先至南郊，整治下九龙饰席，一色齐备。只见众文武百官与李靖等先至南郊候驾。惟姜子牙在朝内伺候武王御驾同行。话说武王升殿，传旨：“排銮舆出城。”子牙随后。一路上香烟载道，瑞彩缤纷，士民欢悦，俱来看天子与众人、仙饯别。真是哄动一城居民，齐集郊外。只见武王来至南郊，众文武百官上前接驾毕，李靖等复上前叩谢曰：“臣等有何德能，敢劳陛下御驾亲临赐宴，使臣等不胜感激！”武王用手挽住，慰之曰：“今日卿等归山，乃方外神仙，朕与卿已无君臣之属，卿等幸毋过谦。今日当痛饮尽醉，使朕不知卿之去方可耳。不然，朕心何以为情哉！”李靖等顿首称谢不已。须臾，当驾官报：“酒已齐备。”武王命左右奏乐，各官俱依次就位。武王上坐。只见箫韶迭奏，君臣欢饮，把盏轮杯，真是畅快。说甚么炮凤烹龙，味穷水陆。君臣饮罢多时，只见李靖等出席谢宴告辞，武王亦起身执手，再三劝慰，又饮数杯。李靖等苦苦告别，武王知不可留，不觉泪下。李靖等慰之曰：“陛下当善保天和，则臣等不胜庆幸。俟他日再图相晤也。”武王不得已，方肯放行。李靖等拜别武王及文武百官；子牙不忍分离，又送了一程，各洒泪而别。后来李靖、金吒、木吒、哪吒、杨戬、韦护、雷震子，此七人俱是肉身成圣。后人有诗赞之。诗曰：
别驾归山避世嚣，闲将丹灶自焚烧。
修成羽翼超三界，炼就阴阳越九霄。
两耳怕闻金紫贵，一身离却是非朝。
逍遥不问人间事，任尔沧桑化海潮。
话说子牙别了李靖等七人率领从者进西岐城，回相府。至次日早朝，武王升殿，姜子牙与周公旦出班奏曰：“昨蒙陛下赐李靖等归山，得遂他修行之愿，臣等不胜欣幸。但有功之臣，当分茅土者，乞陛下速赐施行，以慰臣下之望。”武王曰：“昨七臣归山，朕心甚是不忍；今所有分封仪制，一如相父、御弟所议施行。”子牙与周公旦谢恩出殿，条议分封仪注并位次，上请武王裁定。次日，武王登宝坐，命御弟周公旦于金殿上唱名策封，先追王祖考，自太王、王季、文王皆为天子，其余功臣与先朝帝王后裔俱列爵为五等：公、侯、伯、子、男，其不及五等者为附庸。条序已毕，周公方才唱名。
列侯分封国号名讳：
鲁——姬姓，侯爵。系周文王第四子周（姬）公旦，佐文王、武王、成王，有大勋劳于天下。后成王命为大宰，食邑扶风雍县东北之周城，号宰周公。留相天子，主自陕以东之诸侯。乃封其长子伯禽于曲阜，地方七百里，分以宝玉、大弓，而俾侯于鲁，以辅周室。
齐——姜姓，侯爵。系炎帝裔孙伯益为四岳，佐禹平水土有功，赐姓曰姜氏，谓之吕侯。其国在南阳宛县之西南。自太公吕望起自渭水，为周文、武师，号为师尚父，佐文、武定天下，有大功，封营丘，为齐侯，列于五侯九伯之上。即今山东青州府是也。
燕——姬姓，伯爵。系周同姓功臣，曰君奭，佐文、武定天下，有大功，为周太保，食邑于召，谓之召康。留相天子，主自陕以西之诸侯。乃封其子为北燕伯，其地乃幽州蓟县是也。
魏——姬姓，伯爵。系周同姓功臣，曰毕公高，佐文、武定天下，有大功，封镇魏国。即今河南开封府高密县是也。
管——姬姓，侯爵。系武王弟，曰姬叔鲜，以监武庚封于管。即今河南信阳县是也。
蔡——姬姓，侯爵。系武王弟，曰姬叔度，以监武庚封于蔡。即今河南汝宁府上蔡县是也。
曹——姬姓，伯爵。系武王弟，曰姬叔振铎。武王克商，封于曹。即今济阳定陶县是也。
郕——姬姓，伯爵。系武王弟，曰姬叔武。武王克商，封于郕。即今山东兖州府汶上县是也。
霍——姬姓，伯爵。系武王弟，曰姬叔处。武王克商，封于霍。即今山西平阳府是也。
卫——姬姓，侯爵。系武王同母少弟，封为大司寇，食采于康，谓之康叔，封于卫。即今北京冀州是也。
滕——姬姓，侯爵。系武王弟，曰姬叔绣。武王克商，封于滕。即今山东章邱县是也。
晋——姬姓，侯爵。系武王少子，曰唐叔虞，封于唐，后改为晋。即今山西平阳府绛县东翼城是也。
吴——姬姓，子爵。系周太王长子泰伯之后。武王克商，遂封之为吴。即今之吴郡是也。
虞——姬姓，公爵。系周太王子仲雍之后。武王克商，求泰伯、仲雍之后，得章已为吴君；别封其为虞。在河东太阳县是也。
虢——姬姓，公爵。系王季子虢仲，文王弟也。仲与虢叔为文王卿士，勋在王室，藏于盟府；而文王友爱二弟，谓之二虢。武王克商，封仲于弘农。陕县东南之虢城。
楚——芈姓，子爵。系颛帝之裔，曰鬻熊。为周文、武师，有勤劳于王家，封之于荆蛮；以子男之上居之。即今丹阳南郡枝江县是也。
许——姜姓，男爵。系尧四岳伯夷之后。因先世有功，武王克商，封其裔文叔于许。即今之许州是也。
秦——嬴姓，伯爵。系颛帝之裔。因先世有功，武王克商，封其裔柏翳于秦。即今之陕西西安府是也。
莒——嬴姓，子爵。系少昊之后。因先世有功，武王克商，封其后兹与期于莒城。即今之莒县是也。
纪——姜姓，侯爵。系太公之次子。武王念太公之功，分封于纪，即今东莞剧县是也。
邾——曹姓，子爵。系陆终第五子晏安之后。武王克商，封其裔曹挟于邾。即今之山东邹县是也。
薛——任姓，侯爵。黄帝之后。因世有功，武王克商，封其后裔奚仲于薛。即今山东沂州是也。
宋——子姓，公爵。系商王帝乙之长庶子曰微子启。因纣王不道，微子抱祭器归周。武王克商，封微子于宋。即今之睢阳县是也。
杞——姒姓，伯爵。系夏禹王之后。武王克商，求夏禹苗裔，得东楼公，封于杞，以奉禹祀。即今之开封府雍丘县是也。
陈——妫姓，侯爵。系帝舜之后。其裔孙阏父作武王陶正，能利器用，王实赖之。以元女大姬下嫁其子满，而封诸陈，使奉虞帝祀。其地在太皞之墟，即今之陈县是也。
焦——伊耆姓，侯爵。系神农之后。因先世之功，武王克商，封之于焦。即今之弘农陕县是也。
蓟——姬姓，侯爵。系帝尧之裔。武王克商，求其后，封之于蓟，以奉唐帝之祀。即今之北京顺天府是也。
高丽——子姓，乃殷贤臣，曰箕子，亦商王之裔。因不肯臣事于周，武王请见，乃陈《洪范九畴》一篇而去之辽东。武王即其地以封之。至今乃其子孙，即朝鲜国是也。
其亲王、功臣、帝王后裔，共封有七十二国。今录其最著者。其余如越封于会稽，向封于谯国，凡封于汲郡，伯封于东平，郜封于济阴，邓封于赖川，戎封于陈留，芮封于冯翊，极封为附庸，榖封于南阳，牟封于泰山，葛封于梁国，郳封为附庸，谭封于平陵，遂封于济北，滑封于河南，鄣封于东平，邢封于襄国，江封于汝南，冀封于皮县，徐封于下邳，舒封于庐江，弦封于弋阳，郐封于琅玡，厉封于义阳，项封于汝阴，英封于楚，申封于南阳，共封于汲郡，夷封于城阳等国，不悉详记。如南宫适、散宜生、闳夭等，各分列茅土有差。即于其日大排筵宴，庆贺功臣、亲王、文武等官。又开库藏，将金银宝物悉分于诸侯人等。众人俱各痛饮，尽醉而散。次日，各上谢表，陛辞天子，各归本国。后人有诗为证：
一举戎衣定大周，分茅列土赐诸侯。
三王漫道家天下，全仗屏藩立远谋。
话说众人各领封敕，俱望本国以赴职任，惟御弟周公旦、召公奭在朝辅相王室。武王乃谓周公曰：“镐京为天下之中，真乃帝王之居。”于是命召公迁都于镐京，即今陕西西安府咸阳县是也。武王谓：“师尚父年老，不便在朝。”乃厚其赐赉，赐以宫女、黄金、蜀锦，镇国宝器黄钺、白旄，得专征伐，为诸侯之长，令其之国，以享安康之福。
次日，子牙入朝，拜谢赐赉，陛辞之国。武王乃率百官饯送于南郊。子牙叩首谢恩曰：“臣蒙陛下赐令之国，不得朝夕侍奉左右，今日一别，不知何日再睹天颜也！”言罢，不胜伤感。武王慰之曰：“朕因相父年迈，多有勤劳于王室，欲令相父之国，以享安康之福，不再劳相父在此朝夕勤劬耳。”子牙再三拜谢曰：“陛下念臣至此，臣将何以报陛下知遇之恩也！”其日君臣分别，子牙拜送武王与百官进城，子牙方才就道，往齐国而去。太公至齐，因思：“昔日下山至朝歌时，深蒙宋异人百般恩义，因王事多艰，一向未曾图报。今天下大定，不乘此时修候，是忘恩负义之人耳。”乃遣一使臣，赉黄金千斤，锦衣玉帛，修书一封，前往朝歌，问候宋异人。使臣离了齐国，一路行来，不觉一日来到朝歌。其时宋异人夫妇已死，止有儿子掌管家私，反觉比往时更胜几倍。其日收了礼物，修回书与来使至齐，回覆了太公。太公在齐，治国有法，使民以时；不五越月，而齐国大治。后子牙薨，公子灶嗣位，至小白，相管仲，伯天下，“春秋”赖之。后至康公，方为田氏所灭。此是后事，亦不必表。
且说武王西都长安，武王垂拱而治，海内清平。万民乐业，天下熙熙皞皞，顺帝之则。真一戎衣而天下大定，不逊尧舜之揖让也。后武王崩，成王立，周公辅相之，戡定内难，天下复睹太平。自太公开基，周公赞襄，遂成周家八百年基业。然子牙、周公之鸿功伟烈，充塞乎天地之间矣。后人有诗单赞子牙斩将封神，开周家不世之基以美之：
宝符秘箓出先天，斩将封神合往愆。
敕赐昆仑承旨渥，名班册籍注铨编。
斗瘟雷火分前后，神鬼人仙任倒颠。
自是修持凭造化，故教伐纣洗腥膻。
又有诗赞周公辅相成王，戡定内难，为开基首功，而又有十乱以襄之。诗曰：
天潢分派足承祧，继述谟更自饶。
岂独簪缨资启沃，还从剑履秩宗朝。
和邦协佐能戡乱，典礼咸称善补貂。
总为周家多福荫，天生十乱始同调。
