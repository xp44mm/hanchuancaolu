<h5>公羊傳</h5>　　　<span class="style11">昭公二十七年</span>
<hr>
<p>一、二十有七年。春，公如齊。公至自齊，居于運。</p>
<p>二、夏四月，吳弒其君僚。</p>
<p>三、楚殺其大夫郤宛。</p>
<p>四、秋，晉士鞅、宋樂祁犁、衞北宮喜、曹人、邾婁人、滕人會于扈。冬十月，曹伯午卒。</p>
<p>五、邾婁快來奔。</p>
<p>邾婁快者何？邾婁之大夫也。邾婁無大夫，此何以書？以近書也。</p>
<p>六、公如齊，公至自齊，居于運。</p>
<hr>  
