
<h5>公羊傳</h5>　　　<span class="style11">桓公十八年</span>
    <hr>
  <p> 一、十有八年，春王正月，公會齊侯于濼。公與夫人姜氏遂如齊。
  </p><p>公何以不言及夫人？夫人外也。夫人外者何？內辭也，其實夫人外公也。</p>
  <p>二、夏四月丙子，公薨于齊。丁酉，公之喪至自齊。</p>
  <p>三、秋七月。</p>
  <p>四、冬，十有二月己丑，葬我君桓公。</p>
  <p>賊未討，何以書葬？讎在外也。讎在外則何以書葬？君子辭也。</p>
  <hr>
  