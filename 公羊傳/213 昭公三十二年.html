<h5>公羊傳</h5>　　　<span class="style11">昭公三十二年</span>
<hr>
<p>一、三十有二年。春王正月，公在乾侯。
  </p>
<p>二、取闞。</p>
<p>闞者何？邾婁之邑也。曷為不繫乎邾婁？諱亟也。</p>
<p>三、夏，吳伐越。</p>
<p>四、秋七月。</p>
<p>五、冬，仲孫何忌會晉韓不信、齊高張、宋仲幾、衞世叔申、鄭國參、曹人、莒人、邾婁人、薛人、𣏌人、小邾婁人城成周。</p>
<p>六、十有二月己未，公薨于乾侯。</p>
<hr>  
