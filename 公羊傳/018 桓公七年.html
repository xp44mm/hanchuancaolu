
<h5>公羊傳</h5>　　　<span class="style11">桓公七年</span>
    <hr>
  <p> 一、七年，春二月己亥，焚咸丘。
  </p><p>焚之者何？樵之也。樵之者何？以火攻也。何言乎以火攻？疾始以火攻也。咸丘者何？邾婁之邑也。曷為不繫乎邾婁？國之也。曷為國之？君存焉爾。</p>
  <p>二、夏，穀伯綏來朝。鄧侯吾離來朝。</p>
  <p>皆何以名？失地之君也。其稱侯朝何？貴者無後，待之以初也。</p>
  <hr>
  