
<h5>公羊傳</h5>　　　<span class="style11">桓公十三年</span>
    <hr>
  <p> 一、十有三年，春二月，公會紀侯、鄭伯。己巳，及齊侯、宋公、衞侯、燕人戰，齊師、宋師、衞師、燕師敗績。
  </p><p>曷為後日？恃外也。其恃外奈何？得紀侯、鄭伯，然後能為日也。內不言戰，此其言戰何？從外也。曷為從外？恃外故從外也。何以不地？近也。惡乎近？近乎圍。郎亦近矣，郎何以地？郎猶可以地也。</p>
  <p>二、三月，葬衞宣公。</p>
  <p>三、夏，大水。</p>
  <p>四、秋七月。</p>
  <p>五、冬十月。</p>
  <hr>
  