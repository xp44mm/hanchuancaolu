
<h5>公羊傳</h5>　　　<span class="style11">哀公七年</span>
    <hr>
  <p>一、七年。春，宋皇瑗帥師侵鄭。
  </p><p>二、晉魏曼多帥師侵衞。</p>
  <p>三、夏，公會吳于鄫。</p>
  <p>四、秋，公伐邾婁。八月己酉，入邾婁，以邾婁子益來。</p>
  <p>入不言伐，此其言伐何？內辭也，若使他人然。邾婁子益何以名？絕。曷為絕之？獲也。曷為不言其獲？內大惡，諱也。</p>
  <p>五、宋人圍曹。</p>
  <p>六、冬，鄭駟弘帥師救曹。</p>
  <hr>
  