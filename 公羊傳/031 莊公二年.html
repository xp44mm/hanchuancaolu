<h5>公羊傳</h5>　　　<span class="style11">莊公二年</span>
<hr>
<p>一、二年，春王二月，葬陳莊公。
  </p>
<p>二、夏，公子慶父帥師伐於餘丘。</p>
<p>於餘丘者何？邾婁之邑也。曷為不繫乎邾婁？國之也。曷為國之？君存焉爾。</p>
<p>三、秋七月，齊王姬卒。</p>
<p>外夫人不卒，此何以卒？錄焉爾。曷為錄焉爾？我主之也。</p>
<p>四、冬，十有二月，夫人姜氏會齊侯于郜。</p>
<p>五、乙酉，宋公馮卒。</p>
<hr>  
