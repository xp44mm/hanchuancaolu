<h5>公羊傳</h5>　　　<span class="style11">定公五年</span>
<hr>
<p>一、五年。春王正月辛亥朔，日有食之。
  </p>
<p>二、夏，歸粟于蔡。</p>
<p>孰歸之？諸侯歸之。曷為不言諸侯歸之？離至不可得而序，故言我也。</p>
<p>三、於越入吳。</p>
<p>於越者何？越者何？於越者，未能以其名通也。越者，能以其名通也。</p>
<p>四、六月丙申，季孫隱如卒。</p>
<p>五、秋七月壬子，叔孫不敢卒。</p>
<p>六、冬，晉士鞅帥師圍鮮虞。</p>
<hr>  
