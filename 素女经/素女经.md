《素女经》 第一篇：爱精
黄帝问素女曰：吾气衰而不和、心内不乐、身常恐危、将如之何。

素女曰：凡人之所以衰微者，皆伤于阴阳交接之道尔。夫女之胜男，犹水之胜火，知行之，如釜鼎能和五味，以成羹臛；能成阴阳之道，悉成五乐。不知之者，身命将夭，何得欢乐？可不慎哉。

素女曰：御敌家当视如瓦石，自视金玉，若其精动，当疾去其乡。御女当如配索御奔马，如临深坑，下有深坑，恐堕其中。若能爱精，命亦不穷也。

《素女经》第二篇：还精
黄帝问素女曰：今欲长不交接，为之奈何。

素女曰：不可。

天地有开阖、阴阳有施化，人法阴阳随四时。今欲不接交，神气不宣布，阴阳闭隔，何以自补。练气数行，去故纳新，以自助也。玉茎不动，则辟死其舍，所以常行，以当导引也。能动而不施者，所谓还精。还精补益，生道乃著。

《素女经》第三篇：三气
黄帝曰：阴阳交接，节度为之奈何。

素女曰：交接之道，故有形状，男至不衰，女除百病，心意娱乐气力强；然不知行者，渐以衰损。欲知其道，在于定气、安心、和志。三气皆至，神明统归。不寒不热、不饥不饱、定身定体，性必舒迟，浅内徐动，出入欲希，女极快意，男盛不衰，以此为节，甚无敢违。

《素女经》第四篇：五征五欲十动
黄帝曰：何以知女之快也。

素女曰：有五征、五欲，又有十动，以观其变，而知其故。

夫五征之候，一曰面赤，则徐徐而合之；二曰乳坚鼻汗，则徐徐而内之；三曰嗌干咽唾，则徐徐而摇之；四曰阴滑，则徐徐而深之；五曰尻传液，则徐徐而引之。

素女曰：五欲者以知其应。

一曰意欲得之，则屏息屏气；二曰阴欲得之，则鼻口两张；三曰精欲烦者，则振掉而抱男；四曰心欲满者，则汗流湿衣裳；五曰快欲之甚者，身直目眠。

素女曰：十动之效，一曰两手抱人者，欲体相薄、阴相当也；二曰伸其两髀者，切磨其上方也；三曰张腹者，欲其浅也；四曰尻动者，快善也；五曰举两脚拘人者，欲其深也；六曰交其两股者，内痒淫淫也；七曰侧摇者，欲深切左右也；八曰举身迫人，淫乐其也；九曰布身纵者，肢体快也；十曰阴液滑者，精已泄也；见其效果，以知女之快也。

《素女经》第五篇：五常
黄帝曰：今欲强交接，玉茎不起，面惭意羞，汗如珠子，心情贪欲，强助以手。何以强之，愿闻其道。

素女曰：帝之所问，众人所有。凡欲接女，固有经纪，必先和气，玉茎乃起。顺其五常，存感九部。女有五色，审所足扣，采其溢精，取液於口，精气还化，填满髓脏。避七损之禁，行八益之道，毋逆五常，身乃可保。正气内充，何疾不去？府藏安宁，光滑润理，每接即起，气力百倍，敌人宾服，何惭之有？”

黄帝曰：何谓五常。

素女曰：玉茎实有五常之道，深居隐处，执节自守，内怀至德，施行无己。夫玉茎意欲施与者，仁也；中有空者，义也；端有节者，礼也；意欲即起，不欲即止者，信也；临事低仰者，智也。是故真人因五常而节之，仁虽欲施予，精苦不固。义守其空者，明当禁，使无得多。实既禁之道矣，又当施予，故礼为之节矣。执诚持之，信既著矣，即当知交接之道。故能从五常，身乃寿也。

《素女经》第六篇：八益
素女曰：阴阳有七损八益。

一益曰固精。令女侧卧，张股男侧，卧其中，行二九数，数毕、止。令男固精，又治女子漏血，日再行，十五日愈。

二益曰安气。令女正卧高枕，伸张两股，男跪其股间刺之，行三九数，数毕、止。令人气和，又治女门寒，日三行，二十日愈。

三益曰利藏。令女侧卧，屈其两股，男横卧，却刺之，行四九数，数毕、止。令人气和，又治女门寒，日四行，二十日愈。

四益曰强骨。令女侧卧，屈左膝，伸其右股，男伏刺之，行五九数，数毕、止。令人关节调和，又治女闭血，日五行，十日愈。

五益曰调脉。令女侧卧，屈其右膝，伸其左臂，男掳地刺之，行六九数，数毕、止。令人脉通利，又治女门辟，日六行，二十日愈。

六益曰蓄血。男正偃卧，令女戴尻跪其上，极内之，令女行七九数，数毕、止。令人力强，又治女子月经不利，日七行，十日愈。

七益曰益液。令女人正伏举后，男上往，行八九数，数毕、止。令人骨填。

八益曰道体。令女正卧，屈其股，足迫尻下，男以股胁刺之，以行九九数，数毕、止。令人骨实，又治女阴臭，日九行，九日愈。

《素女经》第七篇：七损
素女曰：

一损谓绝气。绝气者，心意不欲而强用之，则汗泄气少，令心热目冥冥。治之法，令女正卧，男担其两股，深案之，令女自摇，女精出止，男勿得快，日九行，十日愈。

二损谓溢精。溢精者，心意贪爱，阴阳未合而用之，精中道溢，又醉饱而交接，喘息气乱则伤肺，令人逆上气，消渴喜怒，或悲惨惨，口干身热而难久立。治之法，令女人正卧，屈其两膝侠男，男浅刺，内玉茎寸半，令女子自摇，女精出止，男勿得快，日九行，十日愈。

三损谓杂脉。杂脉者，阴不坚而强用之，中道强写，精气竭，及饱食讫，交接伤脾，令人食不化，阴痿无精。治之法，令女人正卧，以脚钩男子尻，男则处席内之，令女自摇，女精出止，男勿快，日九行，十日愈。

四损谓气泄。气泄者，劳倦汗出，未干而交接，令人腹热唇焦。治之法，令男子正卧，女跨其上，向足，女据席，浅内玉茎，令女自摇，精出止，男子勿快，日九行，十日愈。

五损谓机关厥伤。机关厥伤者，适新大小便，身体未定而强用之，则伤肝，及卒暴交会，迟疾不理，不理劳疲筋骨，令人目茫茫，痈疽并发，众脉槁绝，久生偏枯，阴痿不起。治之法，令男子正卧，女跨其股，踞前向，徐徐案内之，勿令女人自摇，女精出止，男勿快，日九行，十日愈。

六损谓百闭。百闭者，淫佚於女，自用不节，数交失度，竭其精气，用力强写，精尽不出，百病并生，消渴目冥冥。治之法，令男正卧，女跨其上，前伏据席，令女内玉茎相摇，精出止，男勿快，日九行，十日愈。

七损谓血竭。血竭者，力作疾行，劳因汗出，因以交合，俱已之时，偃卧推深，没本暴急，剧病因发，连施不止，血枯气竭，令人皮虚肤急，茎痛囊湿，精变为血。治之法，令女正卧，高抗其尻，申张两股，男跪其间深刺，令女自摇，精出止，男勿快，日九行，十日愈。

《素女经》第八篇：九浅一深法
黄帝曰：阴阳贵有法乎。

素女曰：临御女时，先令妇人放平安身，屈两脚，男人其间，衔其口，吮其舌，拊搏其玉茎，击其门户东西两傍，如是食顷，徐徐内入。玉茎肥大者内半寸，弱小者入一寸，勿摇动之，徐出更入，除百病。勿令四傍泄出，玉茎入玉门，自然生热且急，妇人身当自动摇，上与男相得，然后深之，男女百病消灭。浅刺琴弦，入三寸半，当闭口刺之，一二三四五六七八九，因深之，至昆石旁往来，口当妇人口而吸气，行九九之道讫，乃如此。

《素女经》第十篇：十动不泄之效
黄帝曰：愿闻动而不施，其效何如。

素女曰：一动不泄，则气力强；再动不泄，耳目聪明；三动不泄，病消亡；四动不泄，神威安；五动不泄，血脉充长；六动不泄，腰背竖强；七动不泄，尻股益力；八动不泄，身体生光；九动不泄，寿命未央；十动不泄，通於神明。

《素女经》第十一篇：七施
黄帝问素女曰：道要不欲失精，宜爱液者也，即欲求子，何可得泄。

素女曰：人有强弱，年有老壮，各随其气力，不欲强快，强快即有损。故男年十五，盛者可一日再施，瘦者可一日一施；年廿，盛者日再施，嬴者可一日一施；年卅，盛者可一日一施，劣者二日一施；四十，盛者三日一施，虚者四日一施；五十，盛者可五日一施，虚者可十日一施；六十，盛者十一日一施，虚者二十日一施；七十，盛者可卅日一施，虚者不施。

《素女经》第十二篇：五拽
素女法：人年廿者，四日一拽，盛年者八日一拽，年四十者十六日一拽，年五十者廿一日一拽，年六十者即毕闭精，勿复更拽，若体力犹壮者，一月一拽。

凡人气力自相。有强盛过人者，亦不可抑忍，久而不拽，致痈疽。若年过六十而有数旬不得交接，意中平平者，可闭精勿拽也。

《素女经》第十三篇：九秧之子
素女曰：夫人合阴阳，当避禁忌，常乘生气，无不老寿。若夫妇俱老，虽生化有子，皆不寿也。

房中禁忌：日月晦朔、上下弦望、六丁六丙日、破日、月廿八、日月蝕、大風 甚雨、地動、雷電霹靂、大寒大暑、春秋冬夏節變之日，送迎五日之中，不行陰陽。本命行年禁之重都者：夏至後丙子丁醜，冬至後庚申辛酉，及新沐頭、新遠行、疲倦、大喜怒，皆不可合陰陽。至丈夫衰忌之年，皆不可妄施精。

黄帝曰：人之始生，本在于胎合阴阳也。夫合阴阳之时，必避九殃。九殃者，日中之子，生则呕逆，一也；夜半之子，天地闭塞，不喑则聋盲，二也；日蚀之子，体惕毁伤，三也；雷电之子，天怒兴威，必易服狂，四也；月蚀之子，与母俱凶，五也；虹霓之子，若作不祥，六也；冬夏日至之子，生害父母，七也；弦望之子，必为兵乱风盲，八也；醉饱之子，必为病癫，疽烂有疮，九也。

本命行年禁之重者：夏至后丙子丁丑，冬至后庚申辛酉，及新沐头、新远行、疲倦、大喜怒，皆不可合阴阳，至丈夫衰忌之年，皆不可妄施精。

素女论曰：五月十六日，天牝牡日，不可行房，犯之不出三年必死。何以知之？但取新布一尺，此夕悬东墙上，明日视之，必有血色。切忌之。

《素女经》第十四篇：求子有法
素女曰：求子法自有常体，清心远虑，安定其衿袍，垂虚斋戒，以妇人月经后三日，夜半之后，鸡鸣之前嬉戏，令女盛动，乃往从之。适其道理，同其快乐，却身施泄，下精欲得，去玉门半寸，不可过子宫，勿过远，至麦齿。远则过子门，不入子户。若依道术，有子贤良而老寿也。

《素女经》第十五篇：入相女人
素女曰：“入相女人，天性婉顺，气声濡行，丝发黑，弱肌细骨，不长不短，不大不小，凿孔居高，阴上无毛，多精液者；年五五以上，三十以还，未在产者。交接之时，精液流漾，身体动摇，不能自定，汗流四逋，随人举止。男子者，虽不行法，得此人由不为损。

《素女经》第十六篇：治阴虫方
素女曰：“女人年廿八、九，若廿三、四，陰氣盛，欲得男子，不能 自禁，食飲無味，百脈動體，候精脈實，汁出汙衣裳。女人陰中有蟲，如馬尾，長三分，赤頭者悶，黑頭者沫。

治之方：用面作玉莖，長短大小隨意，以醬及二辨綿裹之，內陰中，蟲即著來出，出複內，如得大夫，其蟲多者卅，少者廿。

《素女经》第十七篇：女几传
女几者，陈市上沽酒妇人也。作酒常美，遇仙人过其家饮酒，以《素书》五卷为质。几开视其书，乃养性交接之术。几私写其文要，更设房室，纳诸年少，饮美酒，与止宿，行文书之法。如此三十年，颜色更如二十。时仙人数岁复来过，笑谓几曰：“盗道无私，有翅不飞？”遂弃家追仙人去，莫知所之云。

